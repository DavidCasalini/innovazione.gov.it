---
layout: post
title: "Coronavirus, la solidarietà digitale si estende in tutta Italia" 
ref: coronavirus-solidarieta-digitale-in-tutta-italia
lang: it
excerpt_separator: <!-- MORE -->
asset: <img class="w-100" src="/assets/images/posts/josh-hild-WjZ4eaHq9G4-unsplash.jpg" alt="La solidarietà digitale si estende in tutta Italia"/>
pinned: 
categories:
  - highlights
  - imprese
  - pubblica amministrazione
  - cittadini
redirect_from:
  - /it/solidarieta-digitale/
---

_Il digitale a supporto della popolazione italiana per migliorare la gestione del lavoro e delle normali attività quotidiane._

<!-- MORE -->

Il [Ministro per l’innovazione tecnologica e la digitalizzazione](https://innovazione.gov.it/) lancia oggi un nuovo progetto di “solidarietà digitale”, esteso a tutto il territorio nazionale, con l’obiettivo di aiutare le persone, i professionisti e le aziende a continuare la propria attività e mantenere le proprie abitudini di vita, rispettando al tempo stesso le disposizioni del nuovo [Decreto del Presidente del consiglio dei ministri](http://www.governo.it/it/articolo/firmato-il-dpcm-9-marzo-2020/14276){:target="_blank" rel="noopener noreferrer"} (Dpcm 9 marzo 2020) che introduce misure per il contenimento e il contrasto del diffondersi del Coronavirus (SARS-CoV-2) sull'intero territorio nazionale.

_“A fronte del nuovo decreto che ha esteso le misure di prevenzione e contenimento a tutto il territorio italiano”_, ha detto il ministro Paola Pisano, _“abbiamo deciso di estendere a tutta Italia anche il nostro [progetto di solidarietà digitale](https://innovazione.gov.it/coronavirus-la-digitalizzazione-a-supporto-delle-zone-rosse/) lanciato nei giorni scorsi”_. 

## Gli obiettivi

L’iniziativa nasce da due considerazioni:

- Abbiamo tutti il dovere di **restare a casa** se non è indispensabile uscire, per limitare al massimo la diffusione del virus. Una responsabilità collettiva a cui non ci dobbiamo sottrarre.
- Il digitale e l’innovazione sono alleati preziosi per farci vivere **un quotidiano sostenibile**, migliorando la  nostra qualità della vita nonostante le limitazioni. 

Per questo l’iniziativa riguarda servizi gratuiti rivolti a cittadini, professionisti e aziende, che permettono di:

- lavorare da remoto, attraverso **connettività rapida e gratuita** e l’utilizzo di **piattaforme di smart working avanzate**;
- leggere gratuitamente un giornale anche senza andare in edicola o un libro senza andare in libreria **sul proprio smartphone o tablet**;
- restare al passo con i percorsi scolastici e di formazione, grazie a **piattaforme di e-learning**, come [proposto dal MIUR](https://www.miur.gov.it/web/guest/-/coronavirus-pubblicate-due-call-per-sostenere-la-didattica-a-distanza){:target="_blank" rel="noopener noreferrer"};
- usufruire di servizi digitali online, come l’accesso a **servizi pubblici o specialistici**, come ad esempio una consulenza medica o professionale; 
- svolgere a distanza **attività della vita di tutti i giorni**, come fare la spesa, attività sportiva, ma anche la socialità, la vita politica e quella religiosa, l’associazionismo, o persino gli hobby, come le arti o la cucina.  

## Come partecipare

Se hai un servizio **da offrire gratuitamente per un periodo di tempo limitato** a tutta la popolazione italiana o solo in alcune regioni e che rientra negli obiettivi dell’iniziativa che abbiamo elencato, compila subito il form presente nella sezione _"Come aderire"_ all’interno della pagina [Solidarietà Digitale](https://solidarietadigitale.agid.gov.it/#come-aderire){:target="_blank" rel="noopener noreferrer"}.

Nella [stessa pagina dedicata all’iniziativa](https://solidarietadigitale.agid.gov.it/){:target="_blank" rel="noopener noreferrer"}, tutti i cittadini possono trovare un **elenco di servizi a loro disposizione** e le istruzioni per attivarli o farne richiesta (quando necessario).

_Che siate una multinazionale o una partecipata pubblica, una startup, una piccola o media impresa, o un’associazione di volontari, se pensate di disporre di una soluzione, di un servizio capace di **fare la differenza** per garantire un quotidiano sostenibile a chi vive nelle aree sottoposte a misure di contenimento per il virus, scriveteci. Grazie!_

{:.x-small.text-right}
_Fotografia di [Josh Hild](https://unsplash.com/@joshhild?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/photos/WjZ4eaHq9G4?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
