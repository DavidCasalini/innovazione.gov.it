---
layout: post
title: "Contro il Coronavirus il governo accelera la digitalizzazione della Pubblica Amministrazione (e coinvolge le startup)" 
ref: coronavirus-accelera-trasformazione-digitale
lang: it
excerpt_separator: <!-- MORE -->
asset: <img class="w-100" src="/assets/images/posts/digitalizzazione.jpg" alt="Smart working per i dipendenti pubblici"/>
categories:
  - highlights
  - imprese
  - cittadini
---

_Un percorso agevolato per attivare servizi digitali per cittadini e imprese e facilitare lo smart working per i dipendenti della Pubblica Amministrazione._

<!-- MORE -->

Un percorso semplificato per permettere alle Pubbliche Amministrazioni di **attivare rapidamente servizi digitali per i cittadini e per le imprese** e per consentire ai propri dipendenti di lavorare a distanza è stato approvato dal governo nell’ambito di un pacchetto di misure per contrastare l’emergenza legata al Covid-19 ([Decreto legge 16 marzo 2020](https://www.gazzettaufficiale.it/eli/id/2020/03/17/20G00034/sg)). 

"_Di fronte all’urgenza che stiamo vivendo in questi giorni_”, ha detto [il ministro per l’Innovazione Tecnologica e la digitalizzazione](https://innovazione.gov.it/it/chi-siamo/ministro/) Paola Pisano, “_Le misure introdotte oggi permetteranno di accelerare molto la modernizzazione della dotazione tecnologica della Pubblica Amministrazione, consentendo il rapido acquisto di servizi che possano garantire il lavoro agile dei dipendenti e l’erogazione di servizi online per i cittadini e le imprese_". 

Il Decreto approvato introduce **fino al 31 dicembre 2020** un processo facilitato per tutte le Pubbliche Amministrazioni per acquisire beni e servizi digitali, con particolare riferimento a servizi che operano in cloud (Software-as-a-Service, come ad esempio servizi di hosting, ma anche applicazioni, servizi che permettono il telelavoro, o servizi diretti al cittadino e alle imprese). Gli enti potranno acquistare questi beni e servizi con una procedura negoziata ma **senza bando di gara e in deroga ad ogni disposizione di legge** diversa da quella penale, fatto salvo il rispetto delle disposizioni del codice delle leggi antimafia. Le principali condizioni sono che: 

- il fornitore dei servizi venga selezionato **tra almeno quattro operatori economici**, di cui una **startup innovativa** o una **piccola e media impresa innovativa**;
- gli acquisti di beni e servizi riguardino progetti coerenti con il Piano triennale per l'informatica nella Pubblica Amministrazione e debbano essere integrati (quando possibile) con [le piattaforme abilitanti](https://docs.italia.it/italia/piano-triennale-ict/pianotriennale-ict-doc/it/2019-2021/06_piattaforme.html) come [Spid](https://innovazione.gov.it/it/progetti/spid/), [pagoPA](https://innovazione.gov.it/it/progetti/pagopa/) o [ANPR](https://innovazione.gov.it/it/progetti/anpr/).

“_Con questa disposizione vogliamo accelerare e semplificare al massimo i procedimenti burocratici per l’acquisto di beni informatici e servizi digitali, in un momento in cui sono particolarmente strategici e importanti per tutto il Paese_”, ha detto ancora Pisano. “_L’accelerazione della trasformazione digitale, nel rispetto delle disposizioni dell’agenda digitale e con particolare attenzione ai servizi cloud, può essere una risposta davvero efficace all’emergenza_”. 

Il provvedimento nasce a fronte di un momento critico per il Paese, ma crea al tempo stesso condizioni che possano **accelerare in modo strutturale la trasformazione digitale del Paese**. Per questo tutti i beni e i servizi digitali dovranno rispettare le indicazioni del Piano Triennale e la norma è costruita per dare impulso al mercato con una richiesta aperta di servizi digitali e in cloud a tutte le aziende in grado di produrli. 


{:.x-small.text-right}
_Fotografia di [Markus Spiske](https://unsplash.com/@markusspiske?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/smart-working?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
