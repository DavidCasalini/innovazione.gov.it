---
layout: post
title: IO, l'app dei servizi pubblici
ref: io-l-app-dei-servizi-pubblici
lang: it
excerpt_separator: <!-- MORE -->
categories:
  - highlights
  - innovazione
  - digitalizzazione
  - pubblica amministrazione
  - cittadini
---

<div class="responsive-embed">

<iframe title="Video Progetto IO, l'app dei servizi pubblici" width="560" height="315" src="https://www.youtube-nocookie.com/embed/nD9q8cPIlwg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

</div>

IO [io.italia.it](https://io.italia.it/){:target="_blank" rel="noopener noreferrer"} è il progetto sviluppato per portare i servizi pubblici negli smartphone dei cittadini tramite un’unica app. In questo video, insieme a Matteo De Santi, responsabile del #progettoIO, voglio darvi un assaggio di cosa è possibile fare con questa app, che migliaia di persone stanno già testando in versione beta in diverse città d’Italia.

<!-- MORE -->

L’app IO propone una nuova visione dei servizi pubblici, mettendo le persone e i loro bisogni al centro. Fino ad oggi, il cittadino ha sempre dovuto scoprire da solo quali servizi digitali eroga ciascun ente, districandosi tra molti siti e app diverse per capire quale risponde alla propria esigenza. Con IO, invece, sono gli enti a informare il cittadino, inviandogli messaggi semplici e personalizzati direttamente sullo smartphone.

In pratica, tramite la stessa app, ogni pubblica amministrazione può contattare un cittadino, ad esempio:  

* per avvisarlo di una scadenza: ad esempio, di un documento o di un tributo, che sarà possibile pagare in pochi clic dal telefono
* per ricordargli un appuntamento 
* per mandargli un riepilogo dei propri dati
* per inviargli un certificato o qualunque altro documento
* per informare un genitore di nuovo servizio scolastico e molto altro...  

Tra qualche mese IO sarà a disposizione di tutti i cittadini sugli store online: per non farsi trovare impreparati, ora tocca ai Comuni, alle Regioni e a tutti gli Enti centrali portare subito i propri servizi digitali sull’app. Ecco una guida su come fare: [io.italia.it/guidaenti](https://io.italia.it/guidaenti){:target="_blank" rel="noopener noreferrer"}.
