---
layout: post
title: Un punto di riferimento per l’innovazione
description: Vi presentiamo il sito del Ministro per l’innovazione e la trasformazione digitale.
ref: un-punto-di-riferimento-per-l-innovazione
lang: it
excerpt_separator: <!-- MORE -->
categories:
  - highlights
  - innovazione
  - digitalizzazione
  - pubblica amministrazione
  - imprese
  - cittadini
---

<img class="w-100" src="{{ site.baseURL }}/assets/images/posts/mid-logo.jpg" alt="Logo del Ministro per l’innovazione tecnologica e la digitalizzazione"/>

Con questo post vi presentiamo il sito del [Ministro per l’innovazione e la trasformazione digitale]({% link it/chi-siamo/ministro.md %}) e del [Dipartimento per la trasformazione digitale]({% link it/chi-siamo/dipartimento.md %}). Il neonato portale - esattamente come la nostra struttura - è destinato **a crescere, a evolversi, a riempirsi di contenuti**.<!-- MORE --> Ma già in questa prima fase lo abbiamo progettato in linea con le caratteristiche del nostro team, ovvero:  

* un “**centro di competenze**” su innovazione e digitalizzazione, dove soggetti pubblici e privati o dei normali cittadini possono trovare linee guida, standard e strumenti per lo sviluppo, l’utilizzo e l’integrazione di servizi digitali e per l’innovazione; 
* un **canale autorevole di informazioni**, dove conoscere le principali novità che riguardano il mondo dell’Innovazione e della trasformazione digitale;
* un punto di accesso unico per conoscere **come utilizzare o contribuire** allo sviluppo di piattaforme, servizi e progetti.

Oltre a raccontare le strutture, i progetti e la missione del Ministro e del Dipartimento, il nuovo sito si rivolge:

* [alla Pubblica Amministrazione]({% link it/innovazione-per-la-pubblica-amministrazione.md %}), con una serie di notizie, risorse, e informazioni per l’integrazione delle piattaforme abilitanti e per favorire le indicazioni del [Piano Triennale per la trasformazione digitale dei servizi pubblici](https://pianotriennale-ict.italia.it/){:target="_blank" rel="noopener noreferrer"};
* [alle imprese]({% link it/innovazione-per-le-imprese.md %}), verso cui vogliamo offrire un canale di accesso prioritario alle informazioni e alle opportunità per le aziende che vogliono puntare sull’innovazione;
* [ai cittadini]({% link it/innovazione-per-i-cittadini.md %}), che sono al centro del processo di trasformazione del Paese e che possono trovare risorse, notizie e opportunità per scoprire il volto migliore dei servizi pubblici in Italia.

## Lavora con noi!

Il nostro sito è anche il punto di accesso per la “chiamata ai talenti” che stiamo facendo in queste settimane, per trovare persone cariche di esperienza e motivazione, che vogliano mettersi in gioco per i prossimi anni in questo progetto ambizioso di cambiamento per il Paese. 

Per saperne di più:

* [leggi la nostra visione di “Un Paese di cui andare fieri”]({% link it/cosa-facciamo/missione.md %})
* [guarda tutte le posizioni aperte]({% link it/amministrazione-trasparente/selezione-del-personale/reclutamento-del-personale/lavora-con-noi/index.md %})
