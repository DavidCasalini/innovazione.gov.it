---
layout: post
title: Una nuova roadmap per la Banda Ultra Larga
ref: roadmap-banda-ultra-larga
lang: it
excerpt_separator: <!-- MORE -->
asset: <img class="w-100" src="/assets/images/posts/bandaultralarga.jpg" alt="Una roadmap per la banda ultra larga"/>
categories:
  - highlights
  - cittadini
  - pubblica amministrazione
  - imprese
---

_Approvato dal CoBUL il documento programmatico: entro fine estate una nuova gara per le “aree grigie” e voucher per la fibra ottica._

<!-- MORE -->

La creazione di _voucher_ per favorire la diffusione della connessione a fibra ottica, in particolare al Sud, e una _roadmap_ per iniziare una nuova gara d’appalto per l’estensione della rete nazionale per la **Banda Ultra Larga** (BUL). Sono questi i temi che sono stati al centro della riunione di gennaio del Comitato per la diffusione della Banda Ultra Larga ([CoBUL](http://bandaultralarga.italia.it/piano-bul/governance/)), che si è tenuta a Palazzo Chigi sotto la guida del [Ministro per l’innovazione tecnologica e la digitalizzazione](https://innovazione.gov.it/) Paola Pisano.

## La roadmap

Lo scopo del comitato è favorire la rapida attuazione del [piano strategico per la Banda Ultra Larga](http://bandaultralarga.italia.it/), che sta portando connettività all’avanguardia in tutte le aree del Paese, compresi i territori più isolati.La roadmap approvata prevede di aprire una nuova gara di appalto **entro la fine dell’estate**, per la realizzazione della rete anche [nelle cosiddette “aree grigie”](https://www.infratelitalia.it/archivio-documenti/documenti/-/media/Infratel/Documents/2018/04/banda-ultralarga-aree-grigie-aprile-2018.pdf). Le precedenti gare indette dal CoBUL avevano invece permesso l’avvio della [costruzione della rete nelle “aree bianche”](http://bandaultralarga.italia.it/piano-bul/strategia/), ovvero i piccoli centri e le zone più isolate del territorio nazionale. 

Altro aspetto calendarizzato per il 2020 è il “**piano voucher**”: un’azione per **stimolare la domanda di fibra ottica** nei centri abitati che godono di meno connettività, attraverso un “tesoretto” di 1.3 miliardi da distribuire in voucher. Il contributo è destinato alle scuole pubbliche, ai centri per l’impiego e, con le risorse restanti, alle Piccole e medie imprese e ai cittadini. 

**Per saperne di più:**
La diffusione capillare della **Banda Ultra Larga** è il principale progetto di infrastruttura che interessa oggi il nostro Paese. Per questo il progetto è uno degli interventi prioritari che fanno parte della [strategia di innovazione “Italia 2025”](https://docs.italia.it/italia/mid/piano-nazionale-innovazione-2025-docs/it/stabile/index.html), che rappresenta il piano d’azione del Ministro per l’innovazione e la trasformazione digitale. 
 
“I lavori del comitato sono ripartiti e si respira un clima di collaborazione positivo”, ha detto il Ministro Pisano a margine dell’incontro. “Stiamo approfondendo attraverso l’analisi dei dati le problematiche che hanno provocato un rallentamento dei lavori in passato, in modo che possano avanzare più rapidamente in futuro”.


{:.x-small.text-right}
_Fotografia di [Ricardo Gomez Angel](https://unsplash.com/@ripato?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/fiber?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
