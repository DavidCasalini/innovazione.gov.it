---
layout: post
title: "CoBUL: sbloccati fondi per 1,5 miliardi. Subito piano scuole e voucher"
ref: cobul-sbloccati-fondi-piano-scuole-e-voucher
lang: it
excerpt_separator: <!-- MORE -->
asset: <img class="w-100" src="/assets/images/posts/taylor-wilcox-4nKOEAQaTgA-unsplash.jpg" alt="Covid-19 MISE MUR MID"/>

categories:
  - highlights
---

_Oltre 400 milioni di euro per collegare 32.213 istituti scolastici (81,4% del totale) con banda ultra larga (fino a 1 Gbps con 100 Mbps garantiti)_

<!-- MORE -->

Si è tenuto oggi il Comitato Banda Ultra Larga presieduto dalla **Ministra dell’Innovazione Tecnologica e Digitalizzazione Paola Pisano** e a cui oggi ha partecipato anche il **Ministro dell’Istruzione Lucia Azzolina e il sottosegretario Mirella Liuzzi**.

Il CoBUL è un comitato interministeriale cui partecipano anche il **Ministro per lo Sviluppo Economico, il Ministro per gli Affari Regionali e le Autonomie, il Ministro per le Politiche Agricole, Alimentari e Forestali,  il Ministro per il Sud e la coesione territoriale, il Ministro per la Pubblica Amministrazione e il Presidente della Conferenza delle Regioni e delle Province autonome**, con lo scopo di favorire la rapida attuazione del piano strategico per la Banda Ultra Larga, che sta portando connettività all’avanguardia in tutte le aree del Paese.

**La riunione di oggi ha sbloccato fondi per un totale di 1.546 Milioni di euro, di cui 400 per il piano scuole e 1.146 per i voucher**.

_“Sottolineavo da tempo l’importanza della banda ultra larga che ancor di più oggi, alla luce delle esigenze di scuole e posti di lavoro, a seguito dell’emergenza coronavirus” - spiega il Ministro Pisano - “Si può definire un settore strategico, non solo per lo sviluppo economico. anche per diminuire il divario sociale“_

Entro due anni, tutte le scuole statali superiori e medie dell’intero territorio nazionale dovranno essere connesse con collegamenti in fibra ottica a 1 Gbps, necessari per l’adozione di forme sistemiche di teledidattica. Lo stesso è previsto per le primarie e quelle dell'infanzia ricadenti nelle cosiddette "aree bianche" (le cosiddette aree “a fallimento di mercato”). Il progetto, la cui realizzazione è affidata in collaborazione dal MiSE ad Infratel Italia, società in house del Ministero del gruppo Invitalia ed alle società regionali specializzate nelle infrastrutture digitali, vede anche la partecipazione del **Ministero dell’Università e della Ricerca**, attraverso il GARR.

_“Questo piano per noi è molto importante”_, è il commento della Ministra dell’Istruzione Lucia Azzolina. _“Stiamo investendo nel futuro del nostro Paese e coprire l’intero territorio nazionale con la banda ultra larga è fondamentale affinché nessuno possa restare indietro”_, ha proseguito.


Novità anche per famiglie e imprese che potranno beneficiare, a partire da settembre, di un voucher per la connettività differenziato per fasce di reddito che sarà gestito da **Infratel Italia** per l'acquisto di servizi di connettività che possano supportare fin da subito le esigenze di teledidattica di studenti e docenti e lavoro agile dei lavoratori e delle imprese: le famiglie con ISEE sotto i 20.000 euro inoltre potranno beneficiare, oltre che della connessione, anche di un buono per l’acquisto di un tablet o di un PC.


{:.x-small.text-right}
_Fotografia di [Taylor Wilcox](https://unsplash.com/@taypaigey?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/school?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
