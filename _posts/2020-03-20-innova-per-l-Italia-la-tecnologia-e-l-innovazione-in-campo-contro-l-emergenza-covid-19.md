---
layout: post
title: "Innova per l’Italia: la tecnologia, la ricerca e l’innovazione in campo contro l’emergenza Covid"
ref: innovaperlitalia-tecnologia-emergenza-coronavirus
lang: it
excerpt_separator: <!-- MORE -->
asset: <img class="w-100" src="/assets/images/posts/innovaperlitalia.png" alt="Il progetto Innova per l'Italia"/>
pinned: true
categories:
  - highlights
  - imprese
english_version: innova-per-l-italia-technology-research-and-innovation-against-the-covid-emergency
---

_Un nuovo invito alle aziende, università, enti e centri di ricerca pubblici e privati, associazioni, cooperative, consorzi, fondazioni e istituti, per l’utilizzo di tecnologie utili al monitoraggio e al contenimento del virus._

<!-- MORE -->

“Innova per l’Italia” è un programma che invita aziende, università, enti e centri di ricerca pubblici e privati, associazioni, cooperative, consorzi, fondazioni e istituti a fornire un contributo nell’ambito dei **dispositivi per la prevenzione, la diagnostica e il monitoraggio** per il contenimento e il contrasto del diffondersi del Coronavirus (SARS-CoV-2) sull’intero territorio nazionale.

Il progetto è un’iniziativa congiunta del [Ministro per l’innovazione tecnologica e la digitalizzazione](https://innovazione.gov.it/) Paola Pisano, del [Ministro dello Sviluppo Economico](https://www.mise.gov.it/index.php/it/) Stefano Patuanelli e del [Ministro dell’Università e Ricerca](https://www.miur.gov.it/) Gaetano Manfredi, insieme a [Invitalia](https://www.invitalia.it/)  e a sostegno della struttura del **Commissario Straordinario per l'emergenza Coronavirus Domenico Arcuri**.


<div class="callout mb-4">
  <div class="callout-title px-1 px-sm-3"><svg class="icon d-none d-sm-inline-block"><use xlink:href="{{ site.baseurl }}/assets/bootstrap-italia/dist/svg/sprite.svg#it-inbox"></use></svg>Le “fast call”</div>
  <div markdown="1">
  All'interno del programma Innova per l’Italia saranno anche aperte delle “call to action” specifiche e di breve durata che risponderanno alle **esigenze di altri enti e istituzioni** (es. Ministeri, Protezione civile, ecc) nei tre ambiti di riferimento del programma. In questa pagina pubblicheremo di volta in volta gli avvisi per altre call di servizi e tecnologie in ambiti specifici.

  La prima “fast call” che abbiamo pubblicato riguarda [i servizi di telemedicina e data analysis]({% link _posts/2020-03-23-telemedicina-e-sistemi-di-monitoraggio-una-call-per-tecnologie-per-il-contrasto-alla-diffusione-del-covid-19.md %}) per il monitoraggio, è stata aperta **da martedì 24 marzo ore 13 a giovedì 26 marzo ore 13** e ha già coperto la necessità di scouting e analisi su questi temi.
  </div>
</div>


## Gli obiettivi

Il nostro Paese deve affrontare un’emergenza alla quale tutto il mondo non era preparato. Per questo ci troviamo davanti alla necessità di approntare tutti i mezzi e le soluzioni possibili, nell’ambito della **prevenzione** (es. DPI quali mascherine chirurgiche,  mascherine FFP2/FFP3),  **diagnostica e trattamento** (es. respiratori artificiali per le unità di terapia intensiva), **monitoraggio**.

A questo scopo, “Innova per l’Italia” invita all’azione tutte le aziende, università, enti e centri di ricerca pubblici e privati, associazioni, cooperative, consorzi, fondazioni e istituti che possono contribuire, attraverso:

1. **Il reperimento, l’innovazione o la riconversione industriale delle proprie tecnologie e processi**, per accrescere la disponibilità di:
     - dispositivi di protezione individuale, in particolare mascherine chirurgiche, mascherine FFP2/N95 con e senza filtro, mascherine FFP3/N99 conforme con Dir. 93/42 CEE, direttiva europea 89/686, e EN149:2001+A1:2009 o equivalenti;
     - produzione dei sistemi complessi dei respiratori per il trattamento delle sindromi respiratorie, inclusi tutti gli elementi che compongono il sistema complesso in cui i respiratori si inseriscono (valvole, display, …).

     > Per questo motivo ci rivolgiamo alle aziende che già producono questi beni oppure quelle che, ad esempio, possano convertire la propria produzione tessile per la manifattura di mascherine adatte agli scopi medici e nel rispetto degli standard necessari, oppure che possano sfruttare la propria capacità di produrre materiali adatti alla produzione o al funzionamento dei respiratori artificiali.

2. Il reperimento di kit o tecnologie innovative che facilitino la **diagnosi del Covid-19** in termini di:
     - tamponi e elementi accessori;
     - strumenti per la diagnosi facilitata e veloce, nel rispetto degli standard di affidabilità richiesta.

     > Per questo motivo ci rivolgiamo alle aziende che operano nella produzione dei tamponi adatti alla diagnosi del Covid-19 così come quelle che potrebbero indirizzare la produzione. Ci rivolgiamo anche a quelle aziende che hanno già avviato sperimentazione e innovazione di tecnologie per una diagnosi facilitata e veloce,coerentemente con gli standard necessari definiti.

3. Disponibilità di **tecnologie e strumenti** che, nel rispetto della normativa vigente, **consentano o facilitino il monitoraggio, la prevenzione e il controllo del Covid-19**, in termini di:
     - tecnologie e strumenti per il monitoraggio, la localizzazione e la gestione dell’emergenza (già oggetto di una Fast Call terminata il 26 Marzo);
     - tecnologie innovative per la prevenzione e il controllo della diffusione del Covid-19 nelle sue diverse forme.

     > L’innovazione offre strumenti e tecnologie all’avanguardia utili per la prevenzione e il controllo dell’epidemia quali, a titolo esemplificativo, robot che svolgono attività generalmente effettuate dagli operatori sanitari e droni per disinfettare le aree pubbliche e monitorare il rispetto dei presidi sanitari.
     Per questo motivo ci rivolgiamo anche ad **alle  aziende, università, enti e centri di ricerca pubblici e privati, associazioni, cooperative, consorzi, fondazioni e istituti**, in modo singolo o associato, che hanno già a disposizione piattaforme o le possono in brevissimo tempo adattare, **tecniche e algoritmi di analisi e intelligenza artificiale, robot, droni e altre tecnologie** per il monitoraggio, la prevenzione e il controllo del Covid-19 nel rispetto dei principi della privacy, sicurezza ed etica, che possano essere utilizzati per il supporto ai pazienti così come dalla Protezione Civile e gli altri Enti interessati.

## Informazioni per la partecipazione

Tutte le aziende, le associazioni, le Università, gli Enti di ricerca e gli Istituti hanno la possibilità di aderire compilando [un form nella pagina dedicata all’iniziativa](https://innovaperlitalia.agid.gov.it/) **entro venerdì 17 aprile 2020 alle 9:00**.

Vi preghiamo di aderire in molti ma al tempo stesso **di verificare le finalità e i requisiti** per una reale ed effettiva capacità di contribuire a questo progetto.

Le proposte verranno valutate dalla struttura del Commissario Straordinario, che deciderà se attivarsi per i passi successivi mettendosi in contatto con i soggetti proponenti, in considerazione della tipologia di proposta e urgenza emergenziale, in particolare quelle relative ai dispositivi di protezione individuale e respiratori che rivestono assoluta priorità. Tale processo si muoverà in conformità con le evidenze scientifiche e con le necessità di certificazione nel rispetto degli standard necessari e delle linee guida dell'Organizzazione Mondiale della Sanità.

Per alcune tipologie di proposte, le aziende potrebbero necessitare di **certificare le proprie attività e produzioni**, tramite opportuna rete di soggetti (ad esempio Università, Enti di Ricerca).  In particolare, per i punti 1 e 2 , in relazione al prevalente impatto sulla produzione industriale, le Università, gli Enti e Centri di Ricerca, per la loro rilevante funzione sociale,  scientifica,  tecnologica e di supporto territoriale, potranno supportare le attività di attestazione dei requisiti dei prodotti sviluppati dalla aziende. Le Università, gli Enti e Centri di Ricerca disponibili saranno inclusi in un elenco che sarà successivamente condiviso per dare supporto alle aziende rispondenti. La rete di soggetti partecipanti potrà essere successivamente estesa in relazione alle necessità. La Conferenza Rettori Università Italiane e gli Enti di ricerca contribuiscono al coordinamento delle attività.

Non è stata definita una scadenza per il programma Innova per l’Italia ad oggi, ma potranno essere indicate successivamente, anche compatibilmente con le “Fast Call” che verranno lanciate sui temi specifici.

**!!Attenzione!!** Le risposte ricevute finora per servizi di telemedicina e data analysis per il monitoraggio, inclusi nell’ambito 3. e durante la relativa “fast call” hanno già coperto i fabbisogni richiesti e ulteriori proposte su questi temi non verranno considerate.

## Requisiti per la partecipazione

L’adesione è consentita solo tramite la compilazione del form, non saranno prese in considerazione proposte mezzo mail e saranno considerati **solo i servizi e interventi che rispondano ai seguenti criteri**:

- I proponenti siano aziende (startup, PMI, grandi imprese), enti e centri di ricerca pubblici e privati, associazioni (che possono interagire con associati in grado di rispondere a queste esigenze), cooperative, consorzi, fondazioni e istituti, quindi non singole persone o professionisti.
- Siano concrete proposte realizzabili in **tempi compatibili** con l’emergenza, pur senza alcun impegno od obbligo.
- Possano mettere a disposizione, autocertificandosi, una componente significativa in termini di **capacità produttiva e volumi** per l’impiego sul territorio nazionale o a livello regionale in tempi brevi.
- Sia esplicitato a quale ambito si desideri aderire tra quelle rientranti nelle categorie proposte nel form.
- La proposta sia corredata da opportune informazioni che consentano di valutare in tempi rapidi l’effettiva applicabilità.
- Siano indicati i tempi, le modalità e le possibili quantità per la realizzazione della proposta.
- Siano validi per tutto il territorio nazionale o per una o più regioni.
- La descrizione dell’intervento non sia redatta in tono promozionale.
- Preferibilmente, sia previsto un “canale” specifico dedicato all’iniziativa per l’emergenza coronavirus, che includa il top management dell’azienda o Ente.
- Non si riferiscano a temi specifici che hanno già coperto i fabbisogni richiesti, ad esempio tramite Fast Call.

Se pensate di disporre di una soluzione capace di fare la differenza scriveteci. Grazie!
