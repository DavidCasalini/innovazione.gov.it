---
layout: post
title: Inizia la consultazione pubblica per la strategia per l’innovazione “Italia 2025”
ref: consultazione-pubblica-strategia-innovazione
lang: it
asset: <img class="w-100" src="/assets/images/posts/consultazione.jpg" alt="Inizia la consultazione per la strategia innovazione"/>
excerpt_separator: <!-- MORE -->
categories:
  - highlights
  - imprese
  - cittadini
  - pubblica amministrazione
---

_Da oggi e fino al 30 aprile è possibile contribuire con delle proposte al piano strategico per l’innovazione tecnologica e digitale._

<!-- MORE -->

Lo avevamo annunciato durante [l’evento di presentazione che si è tenuto a Roma](https://innovazione.gov.it/presentazione-piano-innovazione/) alla fine del 2019 e abbiamo mantenuto l’impegno: da oggi e **fino al 30 aprile 2020** [il Piano strategico nazionale per l’innovazione “Italia 2025”](https://docs.italia.it/italia/mid/piano-nazionale-innovazione-2025-docs/it/stabile/la-strategia.html) è aperto a una [consultazione pubblica sulla piattaforma ParteciPa](https://partecipa.gov.it/processes/innovazione-tecnologica). 

Il documento di strategia riguarda il futuro del Paese e di tutti noi: per questo **la consultazione è aperta a tutti**, amministrazioni, imprese e singoli cittadini. Ognuno è parte dell’ecosistema che vogliamo trasformare e ognuno può dare **il proprio contributo** per indirizzare il nostro lavoro nei prossimi anni. 

Il Piano “Italia 2025” raccoglie 20 azioni, che abbiamo individuato come prioritarie per raggiungere tre grandi sfide che ci siamo posti: 

- **Una società digitale**, dove i servizi mettono al centro i cittadini e le imprese, sono efficienti, facili da usare e da integrare. Un obiettivo per far diventare la digitalizzazione un motore di sviluppo per tutto il Paese e ripensare il rapporto tra lo Stato e le persone.
- **Un obiettivo innovazione**, che punta su ricerca e sviluppo applicate, favorisce il proliferare di idee, che diventano imprese hi-tech italiane e a sostegno delle filiere produttive tradizionali del nostro Paese.
- **Uno sviluppo sostenibile e inclusivo**, dove l’innovazione è al servizio delle persone, delle comunità e dei territori, nel rispetto della sostenibilità ambientale.

Attraverso la consultazione, si può contribuire al piano con feedback, proposte e suggerimenti relativi a ciascuna azione, per renderle sempre più vicine alle **reali esigenze dei cittadini e degli stakeholder** pubblici e privati.

**ParteciPa** è una piattaforma _open source_ realizzata dal [Dipartimento della Funzione Pubblica](http://www.funzionepubblica.gov.it/dipartimento-della-funzione-pubblica) e dal [Dipartimento per le Riforme istituzionali](http://www.riformeistituzionali.gov.it/it/) della Presidenza del Consiglio dei ministri, per favorire la partecipazione dei cittadini al dibattito sulle decisioni e le politiche adottate dalle istituzioni.

[Partecipa adesso alla consultazione!](https://partecipa.gov.it/processes/innovazione-tecnologica)


{:.x-small.text-right}
_Fotografia di [Aaron Burden](https://unsplash.com/@aaronburden?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/ideas?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
