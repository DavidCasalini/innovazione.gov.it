---
layout: post
title: "Continuano i lavori della Task Force per l’utilizzo dei dati contro il Covid-19" 
ref: lavorie-task-force-dati-covid-19
lang: it
excerpt_separator: <!-- MORE -->
asset: <img class="w-100" src="/assets/images/posts/taskforce.jpg" alt="La task force al lavoro"/>
pinned: 
categories:
  - highlights
---

<!-- MORE -->

Continua il lavoro della task force [istituita nei giorni scorsi dal Ministro per l’Innovazione tecnologica e la digitalizzazione](https://innovazione.gov.it/nasce-la-task-force-italiana-per-l-utilizzo-dei-dati-contro-l-emergenza-covid-19/) in accordo con il [Ministero della Salute](http://www.salute.gov.it/portale/home.html) e l'[Istituto superiore di sanità](https://www.iss.it/) per **valutare e proporre soluzioni tecnologiche _data driven_**, ossia basate sull’analisi dei dati, nell’affrontare l’emergenza sanitaria, sociale e economica causata dal virus SARS-CoV-2.

L’obiettivo del gruppo di esperti non è solo quello di fornire idee che contribuiscano a fronteggiare  le difficoltà in corso sotto il profilo sanitario. La sua funzione è anche in larga parte radunare competenze e stimoli che possano tradursi in seguito  in progressi nell’adozione di misure fondate su una conoscenza della realtà che i dati possono offrire.

[Il gruppo di 74 esperti](https://innovazione.gov.it/DM-task-force/) sottopone ad un primo esame quali possono essere alcuni soluzioni tecnologiche innovative. Questo studio può costituire un’occasione utile a sviluppare il ricorso all’analisi dei dati nell’elaborazione di politiche di governo.  

I sottogruppi e i rispettivi coordinatori sono :   


- **Coordinamento generale delle attività**, curato da Paolo De Rosa;
- **Infrastrutture e data collection**, coordinato da Maria Claudia Bodino;
- **Impatto economico**, coordinato da Andrea Roventini; 
- **Web data e impatto socio-economico**, coordinato da Walter Quattrociocchi;
- **Teleassistenza**, coordinato da Anna Ceccarelli;
- **Tecnologie per governare l’emergenza**, coordinato da Ciro Cattuto;
- **Big data & AI (intelligenza artificiale) for policies**, coordinato da Dino Pedreschi;
- **Profili giuridici della gestione dei dati connessa all’emergenza**, coordinato da Guido Scorza. 

L’Autorità Garante per la Concorrenza e il Mercato, il Garante per la protezione dei dati personali e l’Autorità per le Garanzie nelle comunicazioni daranno il loro apporto all’attività della task force pur senza partecipare ai relativi lavori.  Nel rispetto della propria autonomia e indipendenza forniranno indicazioni, avvisi e pareri sulle valutazioni fornite dal gruppo e i suoi componenti. 

Il sesto sottogruppo **sottopone ad un primo esame** le proposte raccolte attraverso [la Fast Call pubblicata nei giorni scorsi](https://innovazione.gov.it/telemedicina-e-sistemi-di-monitoraggio-una-call-per-tecnologie-per-il-contrasto-alla-diffusione-del-covid-19/) per **la gestione e il monitoraggio dell’emergenza sanitaria**. 

È per il bene comune che oggi è necessario mettere a confronto punti di vista tecnici e scientifici diversi accomunati da un proposito:  consentire che le scelte delle istituzioni democratiche si avvalgano sempre più di una conoscenza della realtà vasta,  complessa e in evoluzione.  

{:.x-small.text-right}
_Fotografia di [cetteup](https://unsplash.com/@cetteup?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/collections/387607/d-mark-agency?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
