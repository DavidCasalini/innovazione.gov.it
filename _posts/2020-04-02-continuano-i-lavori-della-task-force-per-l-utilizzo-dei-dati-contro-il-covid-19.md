---
layout: post
title: "Continuano i lavori della Task Force per l’utilizzo dei dati contro il Covid-19" 
ref: lavorie-task-force-dati-covid-19
lang: it
excerpt_separator: <!-- MORE -->
asset: <img class="w-100" src="/assets/images/posts/taskforce.jpg" alt="La task force al lavoro"/>
pinned: 
categories:
  - highlights
---

_Il gruppo di lavoro suddiviso in otto sottogruppi al lavoro per valutare soluzioni basate sui dati (data driven) per la gestione e il monitoraggio dell’emergenza Covid-19._

<!-- MORE -->

Continua il lavoro della task force [istituita nei giorni scorsi dal Ministro per l’innovazione tecnologica e la digitalizzazione](https://innovazione.gov.it/nasce-la-task-force-italiana-per-l-utilizzo-dei-dati-contro-l-emergenza-covid-19/) per **valutare e proporre soluzioni tecnologiche _data driven_** nell'affrontare l’emergenza sanitaria, sociale e economica legata alla diffusione del virus SARS-CoV-2 in Italia.

“[Il gruppo di 74 esperti](https://innovazione.gov.it/DM-task-force/) sottopone ad un primo esame quali possono essere alcuni soluzioni tecnologiche innovative adatte ad affrontare l’emergenza. Questo studio può costituire un’occasione utile a sviluppare il ricorso all’analisi dei dati nell’elaborazione di politiche di governo.  

L’attività è suddivisa in  otto sottogruppi dalle diverse competenze, coordinati da altrettanti esperti:

- **Coordinamento generale delle attività**, curato da Paolo De Rosa;
- **Infrastrutture e data collection**, coordinato da Maria Claudia Bodino;
- **Impatto economico**, coordinato da Andrea Roventini; 
- **Web data e impatto socio-economico**, coordinato da Walter Quattrociocchi;
- **Teleassistenza**, coordinato da Anna Ceccarelli;
- **Tecnologie per governare l’emergenza**, coordinato da Ciro Cattuto;
- **Big data & AI (intelligenza artificiale) for policies**, coordinato da Dino Pedreschi;
- **Profili giuridici della gestione dei dati connessa all’emergenza**, coordinato da Guido Scorza. 

Partecipano ai lavori come osservatori rappresentanti dell’Authority per la Concorrenza e il Mercato, del Garante della Privacy e del Garante delle Comunicazioni. 

Il sesto gruppo **sottopone ad un primo esame** le proposte raccolte attraverso  [la Fast Call pubblicata nei giorni scorsi](https://innovazione.gov.it/telemedicina-e-sistemi-di-monitoraggio-una-call-per-tecnologie-per-il-contrasto-alla-diffusione-del-covid-19/) **per la gestione e il monitoraggio** dell’emergenza sanitaria in corso. 

“Le applicazioni che ci sono arrivate sono tante ma il genio e la capacità di sviluppo della tecnologia italiana è fonte di grande orgoglio anche questa volta”, afferma ancora Pisano. “Speriamo di poter celebrare per una volta le nostre competenze nella nostra patria e non sentirle raccontare da altri Paesi”. 

La task force basa il proprio lavoro di analisi e valutazione su alcune linee guida operative, che pubblichiamo integralmente.

## Linee guida - Task Force per l’utilizzo dei dati

I componenti della task force Covid-19

**RITENGONO CHE**
   
- le tecnologie digitali e i dati possano essere impiegati a beneficio della salute della collettività nel rispetto delle libertà e dei diritti fondamentali;
- la lotta contro la pandemia di Covid-19 e il contrasto dei suoi effetti negativi anche in campo economico possano essere più efficacemente affrontati adottando  un approccio i basato su dati e di Intelligenza artificiale;
- l’attuale emergenza vada fronteggiata sempre nel rispetto della normativa e dei principi dell’ordinamento italiano ed internazionale con particolare attenzione alla tutela  della privacy e dei dati personali.

  **SI IMPEGNANO**

- a pubblicare i risultati del lavoro svolto e le raccomandazioni che indirizzeranno al Governo e al Ministro per l’Innovazione tecnologica e la digitalizzazione;
- a improntare le attività della task force ai seguenti principi:

**1. Apertura e collaborazione (coinvolgimento ampio)**

Siamo convinti che nessuno abbia il monopolio delle buone idee e della conoscenza. 

Istituzioni pubbliche e soggetti privati sono chiamati a collaborare, nel rispetto dei diritti e delle libertà fondamentali, nonché delle rispettive prerogative, condividendo dati e conoscenze per consentire a esperti di formulare analisi e modelli per la lotta contro COVID-19.

Ci impegniamo, quindi, a creare e ad ascoltare una comunità più estesa formata non solo dai partecipanti alla task force, ma dai portatori di interesse, civic hacker e da chiunque – condividendo questi principi - sia disponibile a contribuire alla lotta contro COVID-19. 

**2. Innovazione responsabile**

Il nostro lavoro ha l’obiettivo di migliorare la capacità delle istituzioni di rispondere alla situazione emergenziale, definendo un modello nell’uso delle tecnologie e dei dati a supporto del processo decisionale. 

Ci impegniamo a:

- utilizzare un approccio etico e con al centro l’essere umano “by design”, ponendoci nell’ambito del nostro lavoro le domande relative ai valori umani e sociali che si intendono difendere e perseguire;
- dar conto delle risorse tecnologiche e degli algoritmi impiegati dalla task force seguendo principi di massima trasparenza, massima sicurezza e assunzione di responsabilità.

**3. Rispetto dei diritti fondamentali**

L’innovazione tecnologica può essere determinante nella risposta delle istituzioni alle situazioni emergenziali, ma i diritti fondamentali dell’individuo non devono mai essere trascurati o, peggio ancora, violati; devono, al contrario, mantenere la loro centralità.  In democrazia, anche nelle emergenze le risposte straordinarie sono legittime proprio perché previste dal regime ordinario e dal quadro delle garanzie inviolabili.

Nell’ambito del nostro lavoro e delle nostre proposte, ci impegniamo a:

- proporre soluzioni e approcci sempre basati su un utilizzo delle tecnologie e dei dati che rispetti le norme e i principi vigenti, evitando ogni forma di discriminazione;
- garantire la centralità del rispetto dei diritti fondamentali, come quello alla protezione dei dati personali, evitando ogni compressione non necessaria e proporzionale delle libertà sulle quali è basata la nostra democrazia;
- proteggere i dati che ci definiscono come cittadini, elettori e lavoratori, per evitare di essere esposti a un potere incontrollabile, quale quello della sorveglianza di massa, della manipolazione politica e della persuasione commerciale.

**4. Sicurezza**

In questo contesto la protezione dei dati diventa decisamente cruciale: dalla protezione della propria privacy all’identità digitale con particolare attenzione a tutte le fasi di gestione: l’identificazione (bisogna capire quali sono asset da proteggere e da quali minacce), l’approntamento di misure di protezione in maniera adeguata (controlli e contromisure di sicurezza)), la rilevazione di eventuali eventi negativi (detect), la response – come attivare le difese per limitare i danni prodotti dall’attacco – e, infine, la capacità di recover, per ristabilire le condizioni originarie (ad esempio grazie al disaster recovery).


{:.x-small.text-right}
_Fotografia di [cetteup](https://unsplash.com/@cetteup?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/collections/387607/d-mark-agency?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
