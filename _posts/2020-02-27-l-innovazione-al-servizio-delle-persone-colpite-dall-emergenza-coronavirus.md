---
layout: post
title: "L’innovazione al servizio delle persone colpite dall’emergenza Coronavirus" 
ref: innovazione-al-servizio-persone-colpite-emergenza-coronavirus
lang: it
excerpt_separator: <!-- MORE -->
asset: <img class="w-100" src="/assets/images/posts/smartworking.jpg" alt="Lavorare da casa con lo smart working"/>
pinned: 
categories:
  - highlights
  - imprese
  - pubblica amministrazione
  - cittadini
---

_Un’iniziativa per ridurre l’impatto sociale ed economico nelle aree soggette a restrizioni grazie a servizi e soluzioni innovativi._

<!-- MORE -->

Digitale e innovazione possono rappresentare, se utilizzate nel modo giusto, **risorse preziose per migliorare la vita a cittadini e imprese**. Oggi l’Italia è chiamata ad affrontare un momento di emergenza sanitaria, per contrastare [la diffusione del Coronavirus](http://www.salute.gov.it/nuovocoronavirus) (SARS-CoV-2), che sta incidendo notevolmente sulla vita di decine di migliaia di persone che si trovano nelle aree sottoposte a restrizioni. Anche in questo contesto difficile, l’innovazione può dare il suo contributo, se non a ritrovare la normalità forzatamente perduta, almeno a trovare **una quotidianità diversa nella quale non dover rinunciare a lavorare, a informarsi, a fare la spesa**, alla propria socialità e, specie per i più piccoli, al gioco, alla formazione, all’istruzione.

Partendo da questa considerazione, come [Ministro per l’innovazione tecnologica e la digitalizzazione](https://innovazione.gov.it/) ho deciso di intraprendere una serie di azioni per essere a fianco dei nostri cittadini e delle nostre imprese utilizzando servizi e soluzioni innovative. 

Invitiamo  soggetti privati e pubblici a partecipare a questa iniziativa.

## Gli obiettivi

Le iniziative, i servizi e le soluzioni che vogliamo adottare hanno il comune obiettivo di **migliorare la vita delle persone** che in questo momento si vedono costrette a cambiare le loro abitudini  permettendo di:

- lavorare da remoto, attraverso **connettività rapida e gratuita** e l’utilizzo di **piattaforme di _smart working_ avanzate**;
- leggere gratuitamente un giornale anche senza andare in edicola o un libro senza andare in libreria **sul proprio smartphone o tablet**;
- restare al passo con i percorsi scolastici e di formazione, grazie a **piattaforme di _e-learning_**;
- farsi visitare da un medico senza dover uscire da casa, attraverso **servizi online** sviluppati a questo scopo. 

## Come partecipare

[Repubblica digitale](https://innovazione.gov.it/it/repubblica-digitale/) è un progetto che ha coinvolto finora decine di soggetti pubblici e privati, che hanno manifestato l’intenzione di fare squadra per rendere il nostro Paese, nella sua dimensione digitale, un Paese per tutti, nel quale **nessuno resti indietro**. Nell'ambito di questa iniziativa, oggi chiediamo ad aziende dell’ICT, enti pubblici e privati, piccole e medie imprese, startup, centri di ricerca e privati cittadini, collaborare con noi al fine di mettere a disposizione dei cittadini e delle imprese più colpiti dall’emergenza del Coronavirus **i propri servizi nelle quattro aree sopra citate**.

Chiunque può aderire all’iniziativa semplicemente scrivendo a [repubblicadigitale@teamdigitale.governo.it](mailto:repubblicadigitale@teamdigitale.governo.it). Nella propria candidatura è necessario:

- descrivere il proprio servizio;
- definire le modalità e tempistiche di applicazione in uno degli ambiti proposti;
- manifestare l’intenzione di porre il servizio in questione a disposizione della popolazione o delle autorità per il tempo necessario.

L’Italia è un solo grande Comune e **un’emergenza come questa ci riguarda tutti**, nessuno escluso. Digitale e innovazione possono aiutarci a vincere e abbiamo il dovere di provare a usarli nell’interesse comune, nel modo migliore possibile e senza lasciare nessuno indietro.

Che siate una multinazionale o una partecipata pubblica, una startup, una piccola o media impresa, un’associazione di volontari o semplicemente degli appassionati di digitale e tecnologia, se pensate di disporre di una soluzione, di un servizio capace di fare la differenza, di dare una mano a garantire a chi è più colpito dall’emergenza un quotidiano sostenibile scriveteci.

## Per i cittadini

I cittadini che vivono nelle aree soggette a limitazioni per l’emergenza Coronavirus possono scoprire e richiedere i servizi a loro disposizione a questo link. 


Grazie,

**Paola Pisano**

Ministro per l’innovazione tecnologica e la digitalizzazione





{:.x-small.text-right}
_Fotografia di [Bench Accounting](https://unsplash.com/@benchaccounting?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/home-working?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
