---
layout: post
title: "2025: Presentazione Piano Nazionale Innovazione"
ref: presentazione-piano-innovazione
lang: it
excerpt_separator: <!-- MORE -->
categories:
  - highlights
  - cittadini
  - pubblica amministrazione
  - imprese
---

_Il Ministro Paola Pisano presenta la visione e la strategia che guideranno lo sviluppo tecnologico, inclusivo e sostenibile del Paese. Interviene il Premier Giuseppe Conte_

[Guarda la diretta streaming →](https://www.youtube.com/watch?v=6IY7agL5p-4){:style="font-size: 20px"}

<!-- MORE -->

L’innovazione e la digitalizzazione devono far parte di una riforma strutturale dello Stato che promuova la democrazia, l'uguaglianza, l’etica, la giustizia, e lo sviluppo incentrato sul rispetto dell’essere umano e del nostro pianeta. Sono questi i pilastri fondanti della visione e della strategia che **Paola Pisano, Ministro per l’Innovazione Tecnologica e la Digitalizzazione**, illustrerà nel corso dell’evento **“2025: Piano Nazionale per l’Innovazione” domani, martedì 17 dicembre alle ore 17**, presso la Camera di Commercio di Roma, Sala del Tempio di Adriano, in Piazza di Pietra.

Alla presenza del Presidente del Consiglio dei ministri, **Giuseppe Conte** e del Ministro degli Affari Esteri e della Cooperazione Internazionale **Luigi Di Maio**, il Ministro Pisano presenterà i capisaldi dell’attività del suo dicastero, mostrando la propria idea di società digitale, fatta di servizi pubblici efficienti e semplici da usare. Insieme a un **panel di ospiti moderati dal giornalista Alessio Jacona**, **il Ministro Pisano** racconterà le sfide al 2025 per concretizzare la visione di un Paese innovativo, con infrastrutture tecnologiche a supporto di un ecosistema sempre più capace di generare e attrarre innovazione sul piano economico e industriale, culturale e istituzionale. Descriverà, infine, le linee programmatiche alla base di uno sviluppo tecnologico inclusivo e sostenibile, al servizio delle persone e dei territori, attento alla formazione e alle competenze perché nessuno rimanga indietro.


