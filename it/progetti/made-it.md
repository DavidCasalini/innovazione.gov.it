---
title: Made.IT
title_full: Dall’idea all’impresa innovativa
description: Il progetto per rendere più semplice l’innovazione in Italia
lang: it
layout: page-project
dashboard_daily: true
ref: made-it
logo: made-it.png
child_of_ref: progetti
project_url: 
order: 9
categories:
 - imprese
 - innovazione
---


{:.mt-5.max-w-40}
## In breve

{:.max-w-40}
Il progetto Made.IT è una delle azioni di “[Italia 2025](https://innovazione.gov.it/presentazione-piano-innovazione/){:target="_blank" rel="noopener noreferrer"}”, la strategia per l’innovazione tecnologica e la digitalizzazione in Italia. 
L’obiettivo del progetto è rendere **più semplice l’innovazione in Italia**, aiutando le startup che si occupano di innovazione e tecnologia a trovare terreno fertile per trasformare le proprie idee in imprese di successo. Questo vuol dire selezionare idee valide, in ambiti strategici come l’*intelligenza artificiale*, la *cyber security*, la *robotica*, la *mobilità autonoma*, e sostenerle con un **programma di crescita e promozione**.

{:.mt-5.max-w-40}
## I vantaggi per le imprese

{:.max-w-40}
Made.IT è rivolto alle startup che muovono i primi passi nel settore dell’innovazione, valutate sulla base di criteri oggettivi di performance e di potenziale di crescita. A questi soggetti innovatori, il progetto mette a disposizione:

{:.max-w-40}
* **un programma di accompagnamento per idee innovative**, che renda più facile il passaggio da un’idea innovativa a un progetto di impresa nel settore tech, attraverso l’accesso ai fondi per l’innovazione e allo *know how*;
* **un programma di comunicazione e distribuzione**, basato sul brand Made.IT, che garantisca a queste iniziative un valore aggiunto e un affaccio sul mercato nazionale e internazionale.

{:.max-w-40}
L’accesso al programma è subordinato ad alcune condizioni:

{:.max-w-40}
* la proprietà intellettuale delle idee supportate deve essere in Italia;
* la società proponente deve avere sede in Italia, e non può essere ceduta ad aziende esterne alla comunità europea; 
* la tecnologia deve essere sviluppata con un approccio etico, e deve avere un impatto sociale e ambientale positivo. 

{:.mt-5.max-w-40}
## Il ruolo del Ministro per l’innovazione

{:.max-w-40}
Il progetto Made.IT è un’iniziativa del Ministro per l’innovazione e la trasformazione digitale, in collaborazione con il [Ministero per lo sviluppo economico](https://www.mise.gov.it/index.php/it/){:target="_blank" rel="noopener noreferrer"}, il [Ministero degli affari esteri](https://www.esteri.it/mae/it/servizi/italiani/opportunita/al_mae){:target="_blank" rel="noopener noreferrer"} e l’[Agenzia per la promozione all’estero e l’internazionalizzazione delle imprese italiane](https://www.ice.it/it){:target="_blank" rel="noopener noreferrer"}. Il Ministro per l’innovazione, nel dettaglio, si occupa di coordinare e promuovere il progetto Made.IT:

{:.max-w-40}
* **selezionando le idee** e le imprese innovative che potranno aderire al programma; 
* creando un sito vetrina e una serie di **eventi e iniziative di marketing** dedicati al progetto, alla promozione del marchio Made.IT e delle aziende aderenti; 
* mettendo a disposizione un team di esperti a supporto delle startup che aderiscono, per garantire le **competenze tecniche necessarie** per lo sviluppo delle idee di impresa; 
* facilitando l’**accesso ai fondi per l’innovazione** nazionali e europei;
* creando un ambiente favorevole all’innovazione (es. diritto a innovare; innovazione bene comune);
* coordinandosi con altri soggetti istituzionali per l’attuazione di alcune attività speciali legate al progetto (es. “ambasciatori del Made.IT presso gli altri ministeri, o la procedura di Visa semplificata per esigenze di innovazione, in accordo con il Ministero per lo sviluppo economico”).

{:.mt-5.max-w-40}
## Media

{:.max-w-40}
Per ogni richiesta di contatto da parte di media e giornalisti il punto di riferimento è l’[ufficio stampa e comunicazione del Ministro per l'innovazione - Dipartimento per la Trasformazione Digitale]({% link it/chi-siamo/contatti.md %}).
