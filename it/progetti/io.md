---
title: IO
title_full: Progetto IO - Cittadinanza digitale
description: Il progetto per sviluppare l'app dei servizi pubblici
lang: it
layout: page-project
dashboard_daily: true
ref: io
logo: io.png
child_of_ref: progetti
project_url: https://io.italia.it/
order: 9
categories:
 - pubblica amministrazione
 - cittadini
---


{:.mt-5.max-w-40}
## In breve

{:.max-w-40}
Il [progetto IO](https://io.italia.it/){:target="_blank" rel="noopener noreferrer"} per lo sviluppo dell’app dei servizi pubblici fa parte della strategia del Governo italiano per la cittadinanza digitale. Lo scopo del progetto è mettere al centro il cittadino nell’interazione con la Pubblica Amministrazione, creando un’applicazione semplice e intuitiva, che sia un unico punto di accesso per tutti i servizi degli enti centrali e locali.

{:.max-w-40}
Grazie a IO, le Pubbliche Amministrazioni (Comuni, Regioni, agenzie centrali) possono:

{:.max-w-40}
* ricevere **comunicazioni** e aggiornamenti;
* ottenere e gestire **documenti** (atti, notifiche, certificati);
* ricordare e gestire le **scadenze**;
* effettuare **pagamenti** digitali;
* eleggere il proprio **domicilio digitale**.

{:.max-w-40}
Il progetto ha come obiettivo l’attuazione dell’[articolo 64 bis del Codice dell’Amministrazione Digitale](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo5_sezione3_art64-bis.html){:target="_blank" rel="noopener noreferrer"}, che istituisce un **unico punto di accesso** per tutti i servizi digitali, erogato dalla Presidenza del Consiglio dei Ministri.

{:.mt-5.max-w-40}
## Vantaggi per i cittadini

{:.max-w-40}
La app IO permette ai cittadini di:

{:.max-w-40}
* **ricevere tutti i messaggi della Pubblica Amministrazione** sul proprio smartphone, personalizzati, con la possibilità di gestirli in un archivio;
* gestire i propri contatti di recapito da un unico punto, con la facoltà di scegliere in ogni momento da quali servizi farsi contattare;
* essere sempre **aggiornati sulle scadenze** e gestire gli avvisi in modalità “integrata” (segnare delle scadenze nel proprio calendario e gestire i pagamenti direttamente dalla app);
* **effettuare pagamenti** verso la Pubblica Amministrazione attraverso pagoPA, in perfetta sicurezza e con diversi metodi di pagamento supportati (carte di credito, bancomat, PayPal, ecc.);
* portare sempre con sé lo storico delle operazioni e le relative **ricevute di pagamento**;
* ricevere e conservare **documenti, ricevute, certificati** direttamente nel proprio smartphone e condividerli con un ufficio pubblico in pochi clic;
* eleggere direttamente dalla app il proprio **domicilio digitale** (ad esempio per ricevere le raccomandate a valore legale presso un indirizzo PEC).

{:.max-w-40}
La app permette ai cittadini una **maggiore conoscenza dei servizi**, con una **riduzione drastica della burocrazia**. Inoltre in molti casi IO permette un risparmio alla Pubblica Amministrazione, che può tradursi in un costo minore per i cittadini per la fruizione dei servizi.

{:.mt-5.max-w-40}
## Vantaggi per la Pubblica Amministrazione

{:.max-w-40}
IO permette alle Pubbliche Amministrazioni di:

{:.max-w-40}
* inviare comunicazioni elettroniche semplicemente conoscendo il **codice fiscale** (senza dover chiedere un indirizzo di contatto ai cittadini);
* **comunicare le scadenze e ricevere pagamenti** elettronici con maggiore facilità;
* non doversi occupare della gestione e dell’**aggiornamento dei contatti**;
* inviare e consentire di **richiedere documenti** in modo semplice e efficiente;
* **gestire le preferenze di ogni cittadino** in modo centralizzato;
* recuperare lo **stato di inoltro** di ogni comunicazione;
* **ridurre i costi di gestione** (delle notifiche, dei pagamenti, ecc.);
* facilitare i pagamenti e **ridurre i costi di recupero dei crediti**.

{:.mt-5.max-w-40}
## Il ruolo del Dipartimento

{:.max-w-40}
Il progetto IO è stato ideato e sviluppato dal [Team per la Trasformazione Digitale](https://teamdigitale.governo.it/){:target="_blank" rel="noopener noreferrer"} e successivamente preso in carico dalla società [PagoPA S.p.A.](https://www.pagopa.gov.it/it/pagopa-spa/){:target="_blank" rel="noopener noreferrer"}. La norma che istituisce PagoPA S.p.A. (Decreto Legge “Semplificazioni” [n. 135 del 14 dicembre del 2018](https://www.gazzettaufficiale.it/eli/id/2018/12/14/18G00163/sg){:target="_blank" rel="noopener noreferrer"}, convertito in legge il 12 gennaio 2019) conferisce alla nascente società di scopo anche la gestione e lo sviluppo del **progetto IO**. 

{:.max-w-40}
Il Dipartimento svolge una **funzione di vigilanza sugli obiettivi strategici** della società PagoPA, per conto del Presidente del Consiglio dei ministri a cui la [legge istitutiva](https://www.gazzettaufficiale.it/eli/id/2018/12/14/18G00163/sg){:target="_blank" rel="noopener noreferrer"} della società affida questo compito, insieme alle funzioni di indirizzo, coordinamento e supporto tecnico.

{:.max-w-40}
Il funzionamento di IO, inoltre, si basa sulle potenzialità di alcune piattaforme abilitanti come SPID, pagoPA, ANPR, il nuovo modello di interoperabilità tramite API, gli strumenti e le linee guida delle community di Designers Italia e Developers Italia. 

{:.max-w-40}
IO è un progetto open source. Tutto il codice delle componenti, la documentazione, le discussioni e gli strumenti di sviluppo del progetto sono pubblici e [disponibili all’interno della community Developers Italia](https://io.italia.it/sviluppatori/){:target="_blank" rel="noopener noreferrer"}.

{:.max-w-40}
I dettagli del progetto e le informazioni per cittadini, enti pubblici, sviluppatori e giornalisti sono disponibili su [io.italia.it](https://io.italia.it/){:target="_blank" rel="noopener noreferrer"}.
