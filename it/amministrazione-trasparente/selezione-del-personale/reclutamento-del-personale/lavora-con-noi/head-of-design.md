---
title: Head of design
description:
lang: it
layout: page-job
ref: head-of-design
child_of_ref: lavora-con-noi
jazz_url: https://teamdigitale.applytojob.com/apply/C0dMRmYtO1/Head-Of-Design.html
is_new: true
archived: true
---

Il dipartimento per la trasformazione digitale è alla ricerca di figure di **head of design**. La figura sarà responsabile della visione creativa per il team di design e per l'intera organizzazione. Stabilirà processi e pratiche per realizzare la visione e si occuperà di indirizzare il lavoro in termini di consistenza e qualità. Contribuirà alla definizione del *branding* e dei principi di esperienza utente per i progetti del dipartimento e dovrà assicurarsi che questi vengano interpretati in modo appropriato attraverso il lavoro del team.

Questa figura avrà il compito di essere la voce principale del design all'interno e all'esterno del dipartimento, articolandone visione e processi operativi, e si occuperà di garantirne l’attuazione anche in ambiti caratterizzati da procedure, burocrazia e politiche che potrebbero limitare il potenziale del team.

Le sue principali responsabilità saranno:

-   Concorrere alla definizione dell’identità del dipartimento, alla creazione di una cultura riconoscibile ed inclusiva
-   Coordinare i responsabili delle aree di design e ricerca
-   Dirigere tutte le fasi di design del prodotto e le figure correlate, definendo le metodologie e le procedure per condurre concettualizzazione, prototipazione e sviluppo del prodotto
-   Guidare la trasformazione delle idee di prodotto, dalle loro fasi più embrionali in concetti, tempistiche e progetti attuabili, in considerazione delle implicazioni finanziarie, delle esigenze di marketing e degli obiettivi generali del dipartimento
-   Guidare la progettazione strategica di prodotto, l’esecuzione ed il monitoraggio delle performance in ottica di miglioramento continuo, garantendo l’aderenza dei prodotti alle aspettative e ai bisogni degli utilizzatori finali
-   Identificare, anche attraverso specifiche attività di ricerca, i bisogni dei cittadini e valutando le opportunità di innovazione
-   Partecipare alle attività di hiring di figure correlate al prodotto o chiave nell’evoluzione strategica dell’azienda

## Qualifiche chiave

-   Esperienza pluriennale nell’ideazione e nella direzione di progetti digitali su vasta scala, o in generale di elevato impatto o interesse pubblico, all’interno di ecosistemi complessi, e capacità di darne evidenza chiarendo ruolo e responsabilità
-   Esperienza nei settori del marketing, della gestione e della comunicazione di prodotto
-   Forte attitudine alla leadership e alla gestione di team di lavoro
-   Esperienza nella progettazione e gestione dei prodotti in ambito startup e nelle relative modalità e strumenti di lavoro
-   Comprovate capacità di public speaking e esperienza pluriennale nella partecipazione ad eventi nazionali e internazionale in qualità di relatore
-   Verranno preferite figure con pluriennali competenze in UX/UI Design, Service Design, Comunicazione e Marketing
-   Autonomia nel portare a termine la progettazione completo di progetti
-   Forte cultura del servizio e approccio etico al lavoro
-   Una solida conoscenza operativa del design online e offline, dello sviluppo del marchio e del processo creativo
-   Ottima conoscenza della lingua inglese

## Esperienza richiesta

Esperti in possesso di consolidate competenze tecnologiche e manageriali e di significativa
esperienza, non inferiore a 7 anni, nell’ideazione e nella direzione di prodotti e/o servizi
digitali all’interno di ecosistemi complessi, e nella relativa comunicazione.

## Documentazione

- [Avviso (in formato PDF)]({% link assets/docs/avvisi/Head of Design-signed.pdf %})
- [Allegato A al DPCM del 24 gennaio 2020 (in formato PDF)]({% link assets/docs/dpcm/DPCM 24 gennaio 2020 - Allegato A.pdf %})

## Compenso

Fino a 100.000 euro
