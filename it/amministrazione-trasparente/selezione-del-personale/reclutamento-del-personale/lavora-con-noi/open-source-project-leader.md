---
title: Open source project leader
description:
lang: it
layout: page-job
ref: open-source-project-leader
child_of_ref: lavora-con-noi
jazz_url: https://teamdigitale.applytojob.com/apply/ctLvEh2meo/Open-Source-Project-Leader.html
is_new: true
---

Il dipartimento per la trasformazione digitale è alla ricerca di esperti
**open source project leader**.

Le figure saranno responsabili di gestire la piattaforma Developers
Italia, mantenendo da un lato la relazione con le Pubbliche
Amministrazioni coinvolte in quanto erogatrici di piattaforme o in
quanto titolari di software open source e dall’altro stimolando e
coordinando la comunità degli sviluppatori.

Le figure supporteranno le Pubbliche Amministrazione nella corretta
gestione di progetti open source, attraverso attività di formazione, di
impulso e di coordinamento tecnico. In questo ambito pubblicheranno la
roadmap dei progetti condivisi su Developers Italia, coordineranno gli
sviluppatori della *community* pronti a contribuire, verificheranno i
loro progressi, eseguiranno verifiche di qualità sul codice prodotto
(*code review*, controlli sulla documentazione, monitoraggio della
*continuous integration*) e, in generale, assicureranno che i progetti
siano sempre in buono stato e funzionanti.

Le figure si occuperanno inoltre di attuare la normativa in materia di
acquisizione e riuso del software, attraverso la continua evoluzione
della piattaforma Developers Italia, attraverso la produzione di
documentazione e attraverso la collaborazione con le Pubbliche
Amministrazioni. I profili dovranno avere una solida esperienza nello
sviluppo *open source* e nelle comunità collaborative.

## Qualifiche chiave

-   Esperienza come contributore o *maintainer* di progetti *open
    source*
-   Esperienza nella *leadership*, direzione e *mentorship* di un team
    di ingegneri *software*
-   Padronanza di Git SCM e della piattaforma GitHub, incluso il GitHub
    *flow*
-   Capacità di assicurare un forte controllo sulla qualità del
    *software*: *code reviews*, *pair programming*, *assessment*
-   Esperienza nell'integrazione e nell'analisi di strumenti e librerie
    *software*
-   Esperienza di lavoro in ambienti con molteplici *stack* tecnologici:
    PHP, Java, Ruby, Python, .NET
-   Esperienza nella scrittura di documentazione relativa al codice
-   Esperienza con le procedure di *test* automatico e piattaforme di
    *continuous integrations* quali: TravisCI, CircleCI, Jenkins
-   Esperienza nello sviluppo *web* - inclusa l'analisi di vulnerabilità
    *front end* e *web*
-   Conoscenza delle architetture applicative e del *design* orientato
    agli oggetti
-   Esperienza nella comprensione di larghe e complesse basi di codice,
    incluse tecniche di *API* *design* e *versioning* per facilitare la
    pulizia e la manutenibilità
-   Esperienza nel *design* di *API* e protocolli di *messaging*
-   Eccellenti doti di comunicazione, presentazione, relazione
    interpersonale, ragionamento analitico, capacità di comunicare
    concetti complessi in maniera chiara

## Formazione richiesta

-   Laurea in Ingegneria, Informatica o affine con almeno 5 anni di
    esperienza come contributore o *maintainer* di progetti *open
    source* oppure, in assenza di laurea, almeno 7 anni di esperienza
    come contributore o *maintainer* di progetti *open source*
-   Ottima conoscenza della lingua inglese
