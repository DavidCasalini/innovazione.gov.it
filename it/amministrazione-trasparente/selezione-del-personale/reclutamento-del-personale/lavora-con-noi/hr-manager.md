---
title: HR manager
description:
lang: it
layout: page-job
ref: hr-manager
child_of_ref: lavora-con-noi
jazz_url: https://teamdigitale.applytojob.com/apply/68g027YuRf/HR-Manager.html
is_new: true
---

Il dipartimento per la trasformazione digitale è alla ricerca di
esperti **HR manager** per definire, supervisionare e gestire il
reclutamento di talenti tecnologici e manageriali all’interno del Team
per la Trasformazione Digitale.

L’*HR Manager* giocherà contemporaneamente un ruolo strategico e
operativo e sarà il punto di riferimento per tutte le attività legate
alle Risorse Umane del dipartimento.

I profili devono avere una solida esperienza maturata nel pubblico o nel
privato, in *startup* o grandi aziende tecnologiche, nel reclutamento di
talenti manageriali e tecnologici, nel disegno ed implementazione di
processi e schemi organizzativi tali da garantire un ambiente di lavoro
dinamico, snello e stimolante.

## Qualifiche chiave

-   Esperienza come *hr manager* in *startup* o grandi aziende
    tecnologiche, nel reclutamento di talenti manageriali tecnologici,
    nel disegno ed implementazione di processi e schemi organizzativi
    tali da garantire un ambiente di lavoro dinamico, snello e
    stimolante
-   Capacità di comprendere gli obiettivi del dipartimento per la
    trasformazione digitale e raccomandare nuovi approcci, politiche e
    procedure per migliorare continuamente gli obiettivi del
    dipartimento, la produttività e lo sviluppo delle risorse umane e
    talenti all'interno della struttura
-   Approccio pratico e capacità di monitorare il livello di
    coinvolgimento dei membri del team, identificare criticità e
    proporre soluzioni organizzative efficaci
-   Esperienza con ambienti di lavoro in rapida crescita ed espansione
-   Esperienza nel creare e guidare relazioni efficaci con i membri di
    una organizzazione
-   Capacità di essere a proprio agio con alti carichi di lavoro e di
    non aver paura di "rimboccarsi le maniche”
-   Eccellenti doti comunicative, interpersonali e analitiche e capacità
    di comunicare chiaramente concetti complessi
-   Autonomia nel portare a termine lo sviluppo completo di progetti
    complessi
-   Ottima conoscenza della lingua inglese

## Esperienza richiesta

Esperti in possesso di comprovata esperienza, non inferiore a 5 anni, nel reclutamento di
talenti manageriali tecnologici e nel disegno ed implementazione di processi e schemi
organizzativi tali da garantire un ambiente di lavoro dinamico, snello e stimolante.
