---
title: Relazioni pubbliche e comunicazione
description:
lang: it
layout: page-job
ref: comunicazione
child_of_ref: lavora-con-noi
jazz_url: https://teamdigitale.applytojob.com/apply/62RWeuKgeX/Relazioni-Pubbliche-E-Comunicazione.html
is_new: true
---

Il dipartimento per la trasformazione digitale è alla ricerca di
esperti in **relazioni pubbliche e comunicazione**.

Queste figure supporteranno tutte le attività di comunicazione che
coinvolgono il dipartimento nelle relazioni con i cittadini, gli addetti
stampa e le istituzioni, comunicando concetti complessi in modo semplice
e chiaro, riportando al direttore della comunicazione.

Avranno la responsabilità di progettare e realizzare attività di
comunicazione utilizzando diversi strumenti (eventi, *social media*,
siti *web*, *blog*) e diversi linguaggi e tipi di contenuti (verbale,
visuale e video) verso ogni tipo di interlocutore, dai cittadini alle
istituzioni fino ai *media*, utilizzando sempre le tecnologie più
innovative e le *best practice* di *design* dei contenuti e di
linguaggio della Pubblica Amministrazione e partecipando alla
definizione di *standard* di *content design* per la Pubblica
Amministrazione.

Stiamo cercando professionisti con forte autonomia professionale,
orientamento ai risultati e alla soluzione dei problemi ed esperienza di
coordinamento di team di comunicazione nelle diverse fasi di un
progetto, da quella creativa a quella di pianificazione fino a quella di
esecuzione e di analisi dei risultati.

## Qualifiche chiave

-   Comprovata esperienza nel settore, con una forte competenza
    nell'ambito delle relazioni pubbliche e della comunicazione
    dell'innovazione, in ambito *ICT* e digitale
-   Eccellenti doti di comunicazione, di presentazione, interpersonali e
    analitiche, eccellente capacità di comunicare concetti complessi in
    maniera semplice e chiara
-   Esperienza nella comunicazione dell’innovazione, in ambito *ICT* e
    digitale
-   Esperienza nel monitoraggio dei *media* nazionali ed internazionali
-   Esperienza nella relazione con i giornalisti, gestione di tutte le
    dinamiche tipiche di un ufficio stampa e di tutte le relazioni con i
    *media* digitali e tradizionali
-   Esperienza nella gestione dei contenuti di siti *web* (cms), nei
    sistemi di controllo di versione, negli strumenti di presentazione
    (Keynote, Google slide, ecc.) e nei tool di scrittura collaborativa
    (Google docs, GitHub)
-   Capacità nel gestire le attività sui *social media*, produrre
    contenuti, analizzare i *feedback* e gli argomenti rilevanti,
    analizzare i risultati
-   Abilità nella gestione delle relazioni con il pubblico, nel
    coordinamento e nella comunicazione tra enti e autorità differenti
-   Capacità di organizzare eventi e di supportare la partecipazione ad
    eventi delle istituzioni e delle comunità tecniche di riferimento
    del dipartimento per la trasformazione digitale
-   Capacità di *storytelling* e di produzione di contenuti multimediali
    (scrittura, grafica, video) utilizzando *tool* digitali
-   Capacità di scrittura per il *web* e di gestione di processi di
    revisione e/o traduzione dei contenuti
-   Comprovata esperienza nel gestire e fare da mentore a team di
    comunicatori e partecipare alle comunità tecniche
-   Ottima conoscenza della lingua inglese

## Esperienza richiesta

Esperti in possesso di comprovata esperienza, non inferiore a 7 anni, nelle relazioni pubbliche
e con i cittadini, i media e le istituzioni nonché nella comunicazione dell’innovazione, in
ambito ICT e digitale.

## Documentazione

- [Avviso (in formato PDF)]({% link assets/docs/avvisi/Relazioni pubbliche e comunicazione-signed.pdf %})

