---
title: Collaborazioni Internazionali
description:
lang: it
layout: page-job
ref: collaborazioni-internazionali
child_of_ref: lavora-con-noi
jazz_url: https://teamdigitale.applytojob.com/apply/3Y4wyLgJUj/Esperto-In-Collaborazioni-Internazionali.html
is_new: true
---

Il dipartimento per la trasformazione digitale è alla ricerca di un
**Collaboratore Internazionale** esperto con profonda e comprovata
esperienza di lavoro e/o relazioni con l’Unione Europea, le
organizzazioni internazionali e con altri uffici deputati al digitale di
governi stranieri.

Questa figura coordinerà tutte le attività e collaborazioni
internazionali del dipartimento per la trasformazione digitale. In
particolare seguirà i dossier di pertinenza delle attività del Team
nell’ambito della Ue e di rilevanti organismi internazionali. Avrà
inoltre la responsabilità di avviare collaborazioni con gli altri uffici
deputati al digitale di governi dei paesi membri dell’Unione Europea e
stranieri tra i quali: *UK Government Digital Service* e i principali,
*Australian Digital Transformation Office* e *US Digital Service*.

Fornirà al dipartimento per la trasformazione digitale analisi
approfondite dei parametri di riferimento internazionali relativi ad
altri servizi pubblici digitali, sia in termini di definizione delle
strategie digitali sia di realizzazione normativa, operativa e
tecnologica.

Siamo alla ricerca di un professionista molto esperto a livello
internazionale, con una comprovata esperienza nel settore, con una forte
preparazione tecnica e/o di *policy* nel settore della trasformazione e
dei servizi digitali, e con la capacità di gestire e coordinare team.

## Qualifiche chiave

-   Un consolidato *track record* nel settore, con possibile esperienza
    di lavoro per conto di altri uffici governativi digitali nel mondo
-   Conoscenza approfondita delle strategie di altri uffici governativi
    digitali e della loro implementazione a livello legislativo,
    operativo e tecnologico
-   Esperienza pratica nella realizzazione di progetti digitali
    specifici
-   Comprovata esperienza nell'analisi delle politiche di innovazione
    straniere e dei *benchmark* internazionali
-   Elevata confidenza con il concetto di "*government as a platform*"
-   Fortemente motivato, abituato a ragionare per obiettivi, con un
    approccio innovativo, creativo e dalla mente aperta
-   Eccellenti doti comunicative, di presentazione, interpersonali e
    analitiche
-   Capacità di comunicare chiaramente concetti complessi
-   Capacità di gestire collaborazioni con altri servizi digitali di
    governi di altri Paesi nel mondo
-   Eccellente pensiero critico e capacità di *problem solving*
-   Comprovata esperienza nel gestire e fare da mentore a team di
    professionisti
-   Ottima conoscenza della lingua inglese

## Esperienza Richiesta

Esperto in possesso di comprovata esperienza, non inferiore a 5 anni, acquisita a livello
internazionale nelle relazioni con l’Unione Europea, le organizzazioni internazionali e con gli
altri uffici deputati al digitale di Governi stranieri, relativamente allo sviluppo dei servizi
pubblici digitali, sia in termini di definizione delle strategie digitali sia di realizzazione
normativa, operativa e tecnologica.
