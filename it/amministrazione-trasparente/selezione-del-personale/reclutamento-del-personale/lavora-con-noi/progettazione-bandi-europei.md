---
title: Progettazione bandi europei
description:
lang: it
layout: page-job
ref: progettazione-bandi-europei
child_of_ref: lavora-con-noi
jazz_url: https://teamdigitale.applytojob.com/apply/hbTXrQ6bAC/Esperti-In-Progettazione-Bandi-Europei.html
is_new: true
---

Il dipartimento per la trasformazione digitale è alla ricerca di
**esperti nella progettazione dei bandi a livello europeo**.

Queste figure saranno responsabili della progettazione di iniziative
finanziate dai fondi comunitari, nonché della loro implementazione
presso le amministrazioni centrali e locali. Saranno inoltre
responsabili dell’attuazione di procedure e strumenti di raccolta,
gestione, monitoraggio dei dati relativi all’avanzamento delle azioni,
rilevazione delle informazioni ed analisi dei dati, catalogazione della
reportistica.

## Qualifiche chiave

-   Solida esperienza nell’assistenza tecnica per l’ideazione di
    progetti, azioni e iniziative finanziate con fondi europei e nella
    gestione e rendicontazione delle risorse finanziarie europee ad essi
    dedicate, quali ad esempio i Fondi Strutturali (FSER/FSE)
-   Conoscenza approfondita della politica e della normativa
    comunitaria
-   Specifiche competenze sulle fonti di finanziamento europeo e sulla
    gestione di progetti finanziati dai fondi comunitari
    (programmazione, monitoraggio, valutazione, controllo)
-   Conoscenza ed esperienza diretta nella realizzazione di progetti
    di innovazione e digitalizzazione del settore pubblico
-   Autonomia nel portare a termine lo sviluppo completo di progetti
-   Eccellenti doti comunicative, di presentazione, interpersonali e
    analitiche
-   Capacità di comunicare chiaramente concetti complessi
-   Eccellente pensiero critico e capacità di *problem solving*
-   Comprovata esperienza nel gestire e fare da mentore a team di
    professionisti

## Formazione richiesta

-   Laurea in Scienze Politiche, Relazioni Internazionali,
    Giurisprudenza, Economia o affine, con almeno 5 anni di esperienza
    nell’assistenza tecnica per la progettazione di azioni finanziate da
    fondi comunitari nonché nella gestione e rendicontazione di progetti
    finanziati con Fondi Strutturali (FSER/FSE), maturata anche presso
    le Regioni o le Agenzie dell’Amministrazione pubblica, centrale o
    regionale, o, in assenza di laurea, almeno 7 anni di esperienza
    nell’assistenza tecnica per la progettazione di azioni finanziate da
    fondi comunitari nonché nella gestione e rendicontazione di progetti
    finanziati con Fondi Strutturali (FSER/FSE), maturata anche presso
    le Regioni o le Agenzie dell’Amministrazione pubblica, centrale o
    regionale
-   Ottima conoscenza della lingua Inglese
