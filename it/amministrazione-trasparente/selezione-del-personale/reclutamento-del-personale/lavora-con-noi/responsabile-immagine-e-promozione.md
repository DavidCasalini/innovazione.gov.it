---
title: Responsabile immagine e promozione
description:
lang: it
layout: page-job
ref: responsabile-immagine-e-promozione
child_of_ref: lavora-con-noi
jazz_url: https://teamdigitale.applytojob.com/apply/xp6CuDqULG/Responsabile-Immagine-E-Promozione.html
is_new: true
archived: true
---

Il dipartimento per la trasformazione digitale è alla ricerca di
**responsabili immagine e promozione dei servizi pubblici**.

Questa figura assicurerà la definizione delle strategie/politiche di
promozione e cura dell’immagine del Ministero ed avrà la responsabilità
di coordinamento e la supervisione di tutte le risorse in ambito di
promozione presenti all'interno del dipartimento.

Definirà le attività di promozione strategica con particolare attenzione
ai principali stakeholder in ambito pubblico e privato e con lo scopo di
divulgare, sostenere e proporre tutti i prodotti/servizi digitali della
Pubblica Amministrazione.

Sarà responsabile delle analisi di fattibilità, del budget e del
relativo monitoraggio dei risultati, con particolare attenzione ai costi
delle strutture coinvolte.

Sarà altresì responsabile della definizione di azioni di promozione
operativa (strategie di prezzo, canali distributivi) e di
pubblicità/promozione a sostegno (ATL, BTL, eventi - anche hackathon
- patrocini e sponsorizzazioni), in coerenza con le politiche e
l'immagine del Dipartimento e ricercando sempre le tecnologie più
innovative e di frontiera.

Sceglierà, sulla base delle indicazioni strategiche del Dipartimento, le
principali Start Up in sviluppo e da sostenere.

Curerà, infine, le relazioni con gli stakeholder strategici e
parteciperà a trattative complesse o importanti, in coordinamento con le
Direzioni Ministeriali di volta in volta coinvolte.

Stiamo cercando un professionista molto esperto con esperienza di
coordinamento di team nelle diverse fasi, da quella creativa, a quella
di pianificazione fino a quella di esecuzione e di analisi dei
risultati.

## Qualifiche chiave

-   Comprovata esperienza nel settore, con una forte competenza in
    particolar modo nel settore privato e dell'innovazione, in ambito
    *ICT* e digitale
-   Atteggiamento fortemente motivato, orientato ai risultati, approccio
    innovativo e creativo
-   Eccellenti doti di comunicazione, di presentazione, interpersonali e
    analitiche, eccellente capacità di comunicare concetti complessi in
    maniera semplice e chiara
-   Esperienza pluriennale nella comunicazione dell’innovazione, in
    ambito *ICT* e digitale
-   Esperienza pluriennale nel monitoraggio dei *risultati e della
    pubblicità/promozione*
-   Grande esperienza nella relazione con stakeholder pubblici e privati
-   Grande abilità nella gestione delle relazioni con il pubblico, nel
    coordinamento della relazione tra enti e autorità differenti e nella
    gestione di tavoli complessi
-   Eccellente pensiero critico, doti comunicative, capacità di
    individuare, analizzare e risolvere i problemi
-   Comprovata esperienza nel gestire e fare da mentore a un team
-   Ottima conoscenza della lingua inglese

## Esperienza richiesta

Esperti in possesso di comprovata esperienza, non inferiore a 9 anni, nella gestione della
comunicazione e delle strategie di marketing/promozione, nelle relazioni pubbliche e con i
cittadini, i media e le istituzioni nonché nella comunicazione dell’innovazione, in ambito ICT
e digitale.

## Documentazione

- [Avviso (in formato PDF)]({% link assets/docs/avvisi/Responsabile immagine e promozione-signed.pdf %})
- [Allegato A al DPCM del 24 gennaio 2020 (in formato PDF)]({% link assets/docs/dpcm/DPCM 24 gennaio 2020 - Allegato A.pdf %})

## Compenso

Fino a 100.000 euro
